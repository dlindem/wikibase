- #landare #sendabelar #janari
  > **eu.**: _horma-belar sendagarri_  
  > **es.**: _parietaria_
  
  ![](../assets/parietaria_officinalis_ILT.jpg)
  
  + **Ordena**: _[[rosales]]_
  + **Familia**: _[[urticaceae]]_
  + **Generoa**: _[[parietaria]]_
  + **Espeziea**:  _Parietaria officinalis_ sin. _Parietaria erecta_
  
  Landare [[iraunkor]] belarkara, iletxo zimurrak ditu bere adarretan. Zurtoing gorrixka du eta 70 cm-ko altuera hartzen du. Txandakatutako hosto berde-ilunak, [[peziolo]]dunak, [[obatu]]ak eta bukaeran estuagoak, azpialdean soilik dituelarik iletxoak. Pezioloen azpian bosnaka multzokatuta agertzen diren lore berdexka edo zurixkak ditu; fruitua, beltza eta dizdiratsua.
# Non
[[lur nitrogenatu]]ak eta eguneko ordu batzutan [[itzal]]a eta [[hezetasun]]a dagoen tokiak ditu gustuko.  
Giza edo animali presentzia dagoen tokietan hazten da (nitrogenazioagatik), eta [[harrizko horma]], harkaitz eta [[bide bazter]]retan hazten da.
# Norekin ikusia
- # Erabilerak
  > Bere **polena alergikoa** izan daiteke.
  
  Erabilera [[mediko]] eta [[gastronomi]]koak ditu. Substantzia [[mikatz]]ak, [[potasio gatz]]ak, [[flabonoide]]ak, [[tanino]]ak, [[glukosido]]ak, [[potasio nitrato]]a, [[kaltzio oxalato]]ak, [[muzilago]]ak, [[sufre]] motak, [[azido glikoliko]] eta [[azido glizerido]]ak ditu. Beharrezko ditugun **mineral ugari** dauka.  
  Landare osoa erabiltzen da.
## Nagusiak 
+ [[diuretiko]] oso indartsua. Horregatik, [[obesitate]]a, **[[diabetes]]a**, [[zelulitis]]a, [[hezueri]]a, **[[artritis]]a**, [[azido uriko]]a, [[giltzurrun-litiasi]]a, [[nefritis]]a, **[[zistitis]]a**, [[bronkitis]]a eta [[asma]] tratatzeko egokia da.
+ Azalean:
+ Biguingarria, [[emoliente]]a
+ [[zauri]]ak sendatu
+ [[orbaintze]]n lagutzen du
+ Zauriak ez infektatzeko
+ [[erredura]] arinak sendatzeko
+ [[antiinflamatorio]]a, [[kolpe]]en mina arintzeko
## Bestelakoak 
+ Hosto berrienak gordinik jan daitezke
+ Garbitzeko:
+ Beirak garbitzeko erabili ohi zen
+ Kobreari erdoila kentzen zaio landarearekin igurtziz gero
- # Nola erabili
  + [[infusio]]an[^1], landare goilarakadatxo bat botata katiluan (%1 proportzioa) eta 5-10 minutu itxaronda.
  + Azalean emateko [[alkohol-tintura]]k[^2], [[zuku]]ak edo [[ukendu]]ak
  + Entsaladetan jateko edo zukuan edateko erabili daiteke, kontuan edukita aipatutako efektuak eragingo dituela.
  
  
  [^1]: Egunean 3 alditan edo gehiagotan, ahal bada otorduen ostean.
  [^2]: 50-100 tanta, 3 aldiz egunean