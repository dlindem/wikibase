EMAKUMEEN ALDE

Andrengatik ez gaitz esan
ene amoregatik!
Gizonek utz balitzate
ez lukete faltarik.

Anitz gizon ari bada
andrez mintzatzen gaizki
edo haien aipu egiten
arinki, desoneski
isilikan gelditurik
leudeke, bai, hobeki.
Andrek hutsik ezin dute
ez bada gizoneki.

Zuhur gutxik andrengatik
gaizki esango dute.
Haiez ongi mintzatzea
onestago litzake.
Zergatik da maiseogai
andre edo emazte?
Handi eta txiki oro
haiek sortzen gaituzte.

Balentia sinplea da
andrez gaitz esatea
bat gaitzetsi nahi bada
denak berdin nahastea.
Isil dadin nahi nuke
halako den guztia.
Zorigaitzez eman zion
andre batek titia!
